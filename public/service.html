Il successo di BB non segue le tradizionali logiche economiche e quello che il Presidente Marco Bartoletti è riuscito a costruire va oltre il valore finanziario di un’<strong>impresa sana, solida</strong>  ed economicamente indipendente. <strong>Eccellenza qualitativa</strong>, <strong>creatività</strong> ed <strong>attenzione alla persona</strong> sono i pilastri e le fondamenta dell’identità e della filosofia aziendale. Il segreto risiede nel lavoro vero e nell’<strong>etica sociale</strong> di una realtà che investe gli utili in <strong>ricerca e sviluppo</strong> rimanendo sempre vicina ai propri collaboratori considerati una vera e propria famiglia.<br>
BB è infatti fermamente convinta che l’economia del futuro si costruisca <strong>mettendo al centro le persone</strong> e intendendo il lavoro come una delle più nobili espressioni del valore umano. Fare impresa essendo etici non solo è possibile, ma anche un dovere morale ed il <strong>profitto si può coniugare all’aspetto sociale</strong>, l’impresa diviene il tramite attraverso cui attualizzare i <strong>propri valori etici e politici</strong>.<br>
Per questo motivo BB ha fatto della <strong>“non esclusione”</strong> il punto cardine di tutta la sua politica aziendale, facendo convivere al suo interno <strong>collaboratori di etnie e religioni diverse, uomini e donne</strong>, e tra questi anche persone che vivono <strong>vari tipi di difficoltà</strong>.<br>
“Attraverso il lavoro le persone in difficoltà ricominciano a vivere, ritrovano il sorriso perduto e la dignità, vivono un miracolo lavorativo quotidiano che offre l’opportunità di essere persone.” M.B.<br>
<i>“Per ogni persona per quanto disabilitante possa essere la sua patologia o la sua condizione esiste un lavoro che può svolgere sfruttando al meglio le proprie capacità residue. Questi lavoratori non rappresentano un freno per l’azienda” ricorda sempre il presidente Marco Bartoletti “ma anzi, se responsabilizzati e messi nelle giuste condizione psicologiche e ambientali, possono ‘rendere’ tanto quanti i lavoratori normodotati dimostrandosi spesso più motivati. L’impegno quotidiano di questi soggetti è per loro in qualche modo terapeutico in quando ne accresce l’autostima non facendoli sentire un peso per la famiglia o per la società e riesce anche a farli sentire meglio fisicamente. Sono fermamente convinto che la disabilità nasconda facoltà che noi neppure conosciamo e il lavoro riesca a tirar fuori queste capacità nascoste o tarpate. Purtroppo la società privando le persone malate di una vita normale ha fatto peggio della malattia, gli ha tolto la dignità.”</i><br>
L’azienda diventa un luogo nel quale <strong>nessuno viene lasciato indietro</strong>, ma dove tutti condividono un cammino insieme e un progetto industriale, e si costruisce un pezzo di <strong>futuro</strong> anche per chi il futuro fatica ad immaginarselo. L’azienda diventa lo specchio del territorio, le peculiarità della comunità si intrecciano con l’impresa e i valori presenti all’interno di BB si riversano sul tessuto sociale.<br>
Ai dipendenti BB si chiede di dare il massimo nel lavoro, impegnandosi e facendo parte di una squadra vincente, stimolando il senso di appartenenza e partecipazione, così da realizzare tutti insieme un luogo nel quale nessuno venga lasciato indietro. Le competenze ed i saperi si scambiano e si completano fino al raggiungimento di un sicuro equilibrio operativo.<br>
L’imprenditoria italiana può e deve fare da apripista a un’altra idea di impresa, dove il profitto si coniuga all’<strong>aspetto sociale</strong>, senza pietismi e continuando a fare <strong>business</strong>.